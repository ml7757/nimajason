+++
accent_1 = "#12AD2B"
accent_2 = "#EA0437"
accent_3 = "#4189DD"
author = "Awet Iyasu"
date = 2018-07-06T14:15:00Z
eng_title = "Better!"
location = "Bern"
logo = "#FFC726"
poem = true
slug = "Better!"
theme = "light"
title = "Better!"
+++

**ዘበኑ ዘበን ንግዲ**

**ብምዃኑ ዀይኑ ግዲ**

**እትው-ውጽእ ኣብዚሕኺ**

**ንስኺ ክትዘሪ ክትገያየጺ**

**ብእንተታት ቀርዒንኪ፡ ክትቅርጽጺ**

**ንዓይ ብንብዓት ጥበራ፡ ከተደናግጺ**

**ብንዋተ ስጋይ፡ ዝያዳ ክትብለጺ፣**

**ጽቡቕ ድዩ ንዓኺ፧**

**ጽቡቕ ድዩ ንዓይ፧**

**እንታይ ኮን ምዀነ መልሲኺ፧**

**ንዕላዊ ፍቕርና፡ ካብ ትጉዕጽጺ**

**መደበ ፍኖትኪ፡ እናዓደምኪ ዓማጺ**

**ይቕረ ንኽብለሉ፡ ፈጢሩለይ ነውጺ።**

**ኣበሳ ብዙሓት፡ ይቊጸር’ሞ ይጽብጸብ**

**ኣይከምናትኪን! ንተፈጥሮ ጥበብ**

**ንልቢ'ዩ ዘሰንብር ዘንድድ**

**ልበይ እናተኣጉዶ፡ ተደፊእዎ ረመጺ**

**ብኣኺ እንክሓስብ፡ መዓልታዊ ብሃውጺ**

**እንታይ ደኣሉ ዓስበይ፡ ብኣይ ዘይትድንግጺ፧**

**ቊሩብ'ኳ ንማለቱ፡ ከም ሰብ ንሰብ**

**ሰብኣዊነት ዘሎዎ፡ ርህራሄ ዘቃርብ**

**ኣይግድን በጃኺ! ቊሩብ’ባ ንናበብ፣**

**ዓለም’ኳ ዋጋ የብላን፡ እቶት ዓስቢ**

**ኣብ ጉዕዞኺ፡ ፍቐዶኡ ካብ ትዋሰቢ**

**ብስሕተት ኣበሳኺ፡ ዓንቂፍኒ ጐርቢ፣**

**ንርህራሀ ልውህና፡ ቐኒዕኻ’ዩ መንገዲ**

**ምስሕሓብ ዘይብሉ፡ ዘዋጥጥ መኣዲ**

**ውህደት'ሎ ኣብኡ፡ እንተጐሊልክዮ ጉርዲ።**
