+++
accent_1 = "#12AD2B"
accent_2 = "#EA0437"
accent_3 = "#4189DD"
author = "Awet Iyasu"
date = 2019-06-28T13:00:00Z
eng_title = "\"A place of error!\""
location = "Bern"
logo = "#FFC726"
poem = true
slug = "\"A place of error!\""
theme = "light"
title = "“ስፍራ-ኣበሳ!”"

+++
**ነይርኪ! ነይርኪ... ደባሲተይ**

**ቐደም ኣብ ጽቡቐይ  
ተሓላቒት ሓላይት ሓልዮተይ**

**ኣእምሮኺ ከሎ፡ ዘይብዓል ኣበሳ**

**ሕጂ ግን ተቐይርኪ  
ኣብ ማእገረይ ተሰቒልኪ፣**

**ክትኰሊ ክትዘምቲ፡ መዓልታዊ ኣበሳ  
ኰለል ትብሊ፡ ተቐቢኢኺ ኲሕሊ-ምሕሊ**

**ፍቐዶኡ ክትዘሪ፡ ኣመኽኒኺ ክትዕንድሪ**

**ዕላማኺ ጠንጢንኪ፡ ሃለውለው ክትብህጊ  
ተሰካሚት ኣበሳ፡ ኰይንኪ በዓቲ-ኣበሳ**

**ሓላዊት ቤት ገይርኪ፡ ንኣደይ ገርግሳ  
ኣይወፍራ ኣይግስግሳ፡ ኣይጽህያ ኣይምሕሳ**

**ተዀዲመን ዝውዕላ፡ ቡነን ከቃርራ**

**ተምጽለን ዘይፈልጠኦ፡ ኣበሳ ዂምራ**

**ዕንቈን ኣንጠልጢለን፡ ክጽልያ እናወዓላ**

**ንስለኺን ስለአንን ኢለን  
ኣበሳ ከይመጽአን፡ ምውጻእኺ ፈሊጠን፣**

**ከሎኺ ኣበሳ...** 

**ኰይንኪ ብዓልቲ-ኣበሳ**

**ክትመስሊ ዋዕሮ-ኣንበሳ**

**ብዀለል ሞይትኪ፡ ተቐይርኪ ረይሳ  
ቐባራይ ትደልዪ፡ ምውትቲ ሂወት ሒዝኪ፣**

**ኣደኺ ክጽልያ ወገሐ-ጸበሐ  
ኣብ ቊማር ከይትኣትዊ፡ ጸሎተን በዝሐ  
ዋጋ ክረኽባሉ፡ ምእታውኪ ምውጻእኺ**

**ኣብ ኣካልኪ ክትነብሪ፡ ኣብ ኣካል ቤትኪ**

**ከይተምጽእለን ኣበሳ፡ ባህሪኺ ቐይርኪ**

**ንሰን ይልምና ይጽልያ፡ ጸሎት ንዘብጽሕ**

**ንስኺ ክትግህጨሚ፡ ንባህግኺ ዘርብሕ**

**ተገቲርኪ ትውዕሊ፡ ኣብ ራእዪ ኣልቦ ስራሕ፣**

**ሃተምተም ትብሊ…  
ኣብቲ ጐደና፡ ከተማ ክትኰሊ**

**ሰብ እንተረኸብኪ፡ ኣበሳኺ ዝደሊ**

**ጐፍ-ንጐፍ ተተረኽበ፡ ንዓኺ ዝመስል  
ኣደኺ ኣይኣምናሉን፡ ንውልድተን ዘምሕል**

**ይኣትዋሉ ይምሕላሉ፡ ምስ ጸሎተን ገይረን**

**ኣበሳ’ሲ ኣይንታያን፡ እምንቲ’ያ ጓለን**

**ክበሃላ ይኣትወኣ ንማሕላ**

**ይምሕላ ይምሕላ፡ ኣበሳ ኣይንታየን**

**ኣብ ልዕሊ ጓለን፡ ኣብ'ታ ብዓልቲ-ኣበሳ**

**ኣሉታኣ ከጸብቓ፡ ዝርሓቐ ዝቐረበ**

**ከይከሰስኣ ይሓልፋ ምስ እምነተን፡**

**ከም ዘይብላ ዘኽስሳ ዘርክሳ**

**ኣብ ክንዲኣ፡ እናተማጐታ ይሓልፋ**

**ኢለን'ውን ይጽልያ፡ ኣደይ ኢታይ ገርግሳ።**