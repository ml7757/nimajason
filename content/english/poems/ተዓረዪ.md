+++
accent_1 = "#12AD2B"
accent_2 = "#EA0437"
accent_3 = "#4189DD"
author = "Awet Iyasu"
date = 2019-07-03T11:00:00Z
eng_title = "\"Be repaired!\""
location = "Bern"
logo = "#FFC726"
poem = true
slug = "\"Be repaired!\""
theme = "light"
title = "\"ተዓረዪ!\""

+++
### ዓር ኢለኪ ከም በጊዕ

### **ዓስ ኢለኪ ከም ጤል**

### **ዚ ኢለኪ ከም ላም**

### **ሂስ ኢለኪ ከም ገመል**

### **ንዂሉ ብዂሉ፡ ምስማዕ ኣቢኺ**

### **ለሚድክዮ ኣልሚድክኒ፡ ተጐምጒምኪ ኣመል።**

### **ምልዋጥ ኣቢኺ፡ ዕጭ’ልኪ**

### **ንባህርኺ ዕጭ ኣሐንፊፍኪ**

### **ከም እንስሳ ቐይርክዮ፡ ሰብኣዊ ባህርኺ**

### **ሕጊ ኣምላኽ ሓዲግኪ፡ ሕጊ ሰይጣን ቢሂግኪ**

### **ፈቐዶኡ ዕንደራ፡ ከም ኣባዀበራ ፈሊልኪ።**

### **ብኣጸዋውዓ ሰባት፡ ካብ ዘይትሰምዒ**

### **ቱቱላ እዝኒኺ፡ ካብ ዘይትዂኩዒ**

### **ዓይነ ልቦናኺ፡ ካብ ዘይተቕንዒ**

### **ነዊሕ'ዶ ዀይኑ፡ ሓቀይ ግዜኡ፧**

### **እንክቘጽሮ ክትቈጽርዮ፡ ብፍቕዲ ዓመትታቱ**

### **እናኽቀያየር ኣካይዳኺ ባህርያቱ፣**

### **ንጠባይኪ ዝዘርግ፡ እንስሳዊ ነውሪ**

### **ከም ምድብ መዲብክዮ፡ ብዙሕ ከም ዘየሕሪ**

### **ኰይኑ ጉዕዞኺ፡ ንእምነት ካብ ተጣራጥሪ**

### **ነዊሕ'ኺ ገይርኪ፡ ዓመትታት ካብ ተቚጽሪ።**

### **ከይትእረሚ… ብመአረሚ!**

### **ኰለልኪ ከይተውሕዲ፡ ዓይንኺ ከይትደግሚ**

### **ተኣረሚ እንተበልኩ፡ ሰብኣዊነት ክትለብሲ**

### **ሰብ ምዃንኪ ክትፈልጢ፡ ብሰብ ከም ትነግሲ**

### **ቶባ በልዮ ንእከይ፡ መታን ክብሪኺ ከይተግህሲ**

### **ብምዕራይ ተመመዪ፡ ልዕሊ ሰብ ክትነግሲ።**