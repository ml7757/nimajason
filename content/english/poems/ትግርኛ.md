+++
accent_1 = "#12AD2B"
accent_2 = "#EA0437"
accent_3 = "#4189DD"
author = "Awet Iyasu"
date = 2018-07-15T17:15:00Z
eng_title = "“Tigrigna!”"
location = "Bern"
logo = "#FFC726"
poem = true
slug = "“Tigrigna!”"
theme = "light"
title = "“ትግርኛ!”"

+++
**ነቒላ ተላዒላ፡ ካብ ኤርትራ**

**ብፍቕሪ ሰላም፡ ዶብ ሰጊራ**

**ንኣህዛብ ሓበሻ ከተበስር  
ንትግራይ ሓሊፋ፡ ማእኸል ኢትዮጵያ**

**ኣብ ወግዓዊ መድረኽ፡ ዕድል ረኺባ  
ብብልጭታ ኣብ ኣዲስ-ኣበባ፡**

**ከተአንግድ ተራእያ**

**ንእዝኒ ሰማዒ ከተበስር  
ኣብ ቤተ-መንግስቲ ኢትዮጵያ፣**

**ቀጺላ ኣይዛዘመትን  
ካብ ኣዲስ-ኣበባ ብናህሪ ብጒያ**

**ናብ ሃዋሳ ደቡብ ሰጒማ**

**ሳላ ግስጋሰ ኤርትራውያን**

**ኣብ መድረኽ ደይባ ኣሳስያ፣**

**ግን... ኣሎዋ! ቂም ዝብላ**

**ሕርኽራኻት ቓላት ዝጐድላ**

**ቓላት ልሳን ኣዳምጻ ንባዕላ**

**ቐዛሕ ዘይብል ብኸፊሉ**

**ንስሚዒት ዝዂርኲሕ  
ንሕብረት ከይድምር ጐዲሉ፣**

**ሰሊሱ ዊዒሉ ዝሓደረ**

**ንዕዱማት ብምባል ዝቐረበ**

**ንዝሰምዑ ብምባል ዝሰረበ**

**ሽዑ'ያ ብብስራት ቦታ ረኺባ**

**ወርቂ ደፊኣ፡ ወርቂ መኾምብያ**

**ብታሪኻዊት ዕለት፡ ታሪኽ ሰሪሓ ቕያ።**