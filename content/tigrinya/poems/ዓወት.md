+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2016-11-01T19:45:00Z
location = "ቱን"
logo = "#FFC726"
poem = true
slug = ""
theme = "light"
title = "ዓወት!"
+++

**ዓወት ከም ሽሙ፡ ዘይሕለል ዘይጸዓድ**

**ካብ እ/ሔር’ዶ ይኸወን፡ ዘሕለፎ ጉዱድ**

**ብሽግር ዝሓልፍ፡ ንተምሳል ደቂ-ሰባት**

**ንሕሰም ዘቋሲ፡ ከም መዓር ጽገናይ**

**ዓመታት ዝስጉም፡ እንተረኸበ’ኳ ግናይ።**

**ዓወት! ዓወት’ዩ ምጉንጻፍ**

**ሽግር! ሽግር’ዩ ሓርፋፍ**

**ሰናይ! ራህዋ’ዩ ተድላ**

**ዓቕሊ ምስ ዝህሉ፡ ተምሳል ኲላምላ።**

**ኣብ ገምገም፡ መጻድፍ ባሕሪ**

**ጥዑም ንፋስ’ሎ፡ ቐዛሕታ ቚሪ**

**ሓንሳብ ጥዑም፡ ሓንሳብ ዛሕሊ**

**ዓወት’ውን ከምኡ’ዩ፡ ጸዋር’ዩ ብዓቕሊ።**

**ንኽልቲኡ ከዛምድ፡ ኣንጻር ስቕታ ቓዕታ**

**ካብ ሰብ ከም ሰብ፡ ቢሒቱ ጸምታ**

**ክጓናጸፎ’ዩ! ምጉንጻፍ’ዩ ዓወቱ**

**ካብ ባዶ ተበጊሱ፡ ሚእቲ’ዩ ዝኣቱ።**
