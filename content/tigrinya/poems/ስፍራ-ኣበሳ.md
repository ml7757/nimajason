+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2019-06-28T11:00:00Z
location = "በርን"
logo = "#FFC726"
poem = true
slug = ""
theme = "light"
title = "“ስፍራ-ኣበሳ!”"

+++
**"ስፍራ-ኣበሳ!"**

**  
ነይርኪ! ነይርኪ... ደባሲተይ**

**ቐደም ኣብ ጽቡቐይ  
ተሓላቒት ሓላይት ሓልዮተይ**

**ኣእምሮኺ ከሎ፡ ዘይበዓል ኣበሳ**

**ሕጂ ግን ተቐይርኪ  
ኣብ ማእገረይ ተሰቒልኪ**

**ክትኰሊ ክትዘምቲ፡ መዓልታዊ ኣበሳ  
ኰለል ትብሊ፡ ተቐቢእኺ ኲሕሊ-ምሕሊ**

**ፍቐዶኡ ክትዘሪ ኣመኽኒኺ ክትዕንድሪ**

**ዕላማኺ ጠንጢንኪ ሃለውለው ክትብህጊ  
ተሰካሚት ኣበሳ፡ ኰይንኪ በዓቲ-ኣበሳ**

**ሓልዊት ቤት ገይርኪ፡ ንኣደይ ገርግሳ  
ኣይወፍራ ኣይግስግሳ፡ ኣይጽህያ ኣይምሕሳ**

**ተዀዲመን ዝውዕላ፡ ቡነን ከቃርራ**

**ተምጽለን ዘይፈልጣ፡ ኣበሳ ዂምራ**

**ዕንቈን ኣንጠልጢለን፡ ክጽልያ ዝውዕላ**

**ንስለኺን ስለአንን ኢለን  
ኣበሳ ከይመጸን፡ ምውጻእኺ ፈሊጠን**

**ከሎኺ ኣበሳ…  
ኰይንኪ ብዓልቲ ኣበሳ**

**ብዀለል ሞይትኪ፡ ተቐይርኪ ረይሳ  
ቐባራይ ትደልዪ፡ ምውትቲ ሂወት ሒዝኪ፣**

**ኣደኺ ክጽልያ ወገሐ-ጸበሐ  
ኣብ ቊማር ከይትኣትዊ፡ ጸሎተን በዝሐ  
ዋጋ ክረኽባሉ፡ ዋጋ ምእታውኪ ምውጻእኺ**

**ኣብ ኣካልኪ ክትነብሪ፡ ኣብ ኣካል ቤትኪ**

**ከይተምጽእለን ኣበሳ፡ ባህሪ ቐይርኪ**

**ንሰን ክጽልያ፡ ጸሎት ንዘብጽሕ  
ንስኺ ክትግህጨሚ፡ ንባህግኺ ዘስብሕ**

**ሃተምተም ትብሊ…  
ኣብቲ ጐደና፡ ከተማ ክትኰሊ**

**ሰብ እንተረኸብኪ፡ ኣበሳኺ ዝደሊ**

**ጐፍ-ንጐፍ ተተረኽበ፡ ንዓኺ ዝመስል  
ኣደኺ ኣይኣምናሉን፡ ንውልድተን ዘምሕል**

**ይኣትዋሉ ይምሕላሉ፡ ምስ ጸሎተን ገይረን**

**ኣበሳ’ሲ ኣይንታያን፡ እምንቲ’ያ ጓለን**

**ይምሕላ ይምሕላ፡ ኣበሳ ኣይንታየን**

**ኣብ ልዕሊ ጓለን፡ ኣብ'ታ ብዓልቲ-ኣበሳ**

**ኣሉታኣ ከጸብቓ፡ ዝርሓቐ ዝቐረበ**

**ከይከሳ ይሓልፋ ምስ እምነተን፡**

**ከም ዘይብላ ዘኽስሳ**

**ኢለን ይጽልያ፡ ኣደይ ኢታይ ገርግሳ።**