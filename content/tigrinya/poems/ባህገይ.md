+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2020-10-05T23:45:00Z
location = "በርን"
logo = "#FFC726"
poem = true
slug = ""
theme = "light"
title = "ባህገይ!"
+++

**እንታይ ረኺብለይ፡ ኣብ’ቲ መንገዲ፧**

**እንታይ ረኺብለይ፡ ኣብ’ቲ ዓዲ፧**

**ብዝገሽክዮ፡ ከይተመለስኪ ክትከዲ**

**ከይትምለሲ ኣቢኺ፡ ኴንኪኒ ንዋይ ሃብቲ።**

**ንዒ’ባ ተመለሲ፡ ሓዲኡ ግበሪ**

**ፍቕሪ ቓል-ኪዳንኪ ኣይተዕብሪ**

**ንወዲ-ሰብ ዘንብሮ፡ ዓንዲ እኳ’ዩ ፍቕሪ**

**ስለዚ ሕሰቢ፡ ካብ ሕሉፍ ተማሃሪ፣**

**እምነተይ እምነት ሓቂ**

**ኪዳነይ መስታ በርቂ**

**ምዃኑ ፈሊጥኪ ተመሪቕኪ**

**ንርኣዪ ዘይኰነ፡ ብባህገይ ዝበርቕ**

**ካብ ደገይ ጀሚሩ፡ ኣብ ውሽጠይ ዝደምቕ፣**

**ባህገይ’ዩ ኣእሚቱኒ፡ መገሻኺ ክጽበ**

**ውዕል ሕድር እናበልኲ፡ ዓመትታት ቘጺረ**

**እቶተይ እንተረኸብኩሉ’ለ**

**ሃህ’ለ ተጸብየ፡ ንዓቕለይ ዓጢለ፣**

**ንዂሉ ከይረኸብኲ፡ መንጐ-መንጐ ኰይነ**

**ማይ ዓሚዀ ተሪፈ፡ ባዶ ኣልባ ሃቚነ።**
