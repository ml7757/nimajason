+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2020-02-06T22:30:00Z
location = "በርን"
logo = "#FFC726"
poem = true
slug = ""
theme = "light"
title = "«ብገርሀይ!»"

+++
**ቋሕ-ሰም እናበልኩ፡ ኣብ'ቲ ጐደና ብሸናዕ**

**ሓንቲ ጐርዞ ረኣዂ፡ ልበይ እናኽምናዕ**

**ብዘገምታ ስጒማ፡ ወሲኻ ጀላዕላዕ፣**

**ኣብ ክንዲ ሰላምታ፡** 

**ምቕዳም ብወስታ**

**ምሽ ኣሎካ፡ ምሽ ኣሎካ ኢላ**

**ወሲኻ ወሳሲኻ፡ እንክትምልስ ብኣዒንታ**

**ንኽብረይ፡ ከይገበረት ቈላሕታ**

**ኣፋ ከይከፈተት፡ ከየቐደመት ሰላምታ፣**

**ከመይ ሓዲርካ ዊዒልካ**

**ከመይ ሓዲርካ ኣርፊድካ**

**ክኸውን ዝነበሮ ብኽምስታ፣**

**ካዕ-ካዕ ኪር-ኪር’ላ ተጨዲዳ**

**ሰሓቕ ደሚራ፡ ዘገትር ጭዋዳ**

**ፍቕራ ሓቢኣ፡ ዓቚራ ኣብ ከብዳ**

**ንትዕዝብተይ ዘሪጋቶ፡ በቲ ትዕኑን ጒዳ።**

**ተፈንጪሓ ደጊማ፡ እንክትስሕቕ**

**ናይ ጐደና መሲልዋ፡ ከምኣ ጽዪቕ**

**ርእየ’ሉ ዝዛረብ ዓዋን ኰይኑ**

**ብዓይኒ ምጽቃጥ ተሃኒኑ**

**ከም ሕያኻ፡ እናመጠጠት ትመላልሶ**

**ከም’ቲ ብዕሪራ፡ ቈጽሊ ቋንጢጥ**

**መትሓዚ ዝተሳእኖ፡ ሃንደበት ዝምጠጥ፣**

**ግን ኣይኰንኲን…**

**እሞ ድማ ፈቐዶኡ፡ ተዓዚበ’ለ ዘንባሁቕ**

**ኣብ ፈቐዶ ጐደና፡ ከም ጸሓይ ዝበርቕ**

**ነገሩ ኣይጽቡቕን’ዩ፡ ርእየ’ልካ ትዕዝብቲ**

**እንታይነት ከይመመኻ፡ ንደጋዊ ትዕድልቲ፣**

**ምምያ ኣድላዪ’ዩ፡ መዓልታዊ ፍቕሪ**

**ንኽብርን ምክብባርን ዘሎዎ ናይ ፈጣሪ**

**መርኣያ ኣዳምን ሄዋንን ስለ ዘሎዎ ነውሪ**

**ብኡኡ ንተዓገት ካብ ምቊማት ብሃውሪ።**

**ብ ዓወት ኢያሱ - በርን**

**ዕለት 06.02.2020ግዜ21፡30**