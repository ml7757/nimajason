+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2018-12-19T13:15:00Z
location = "በርን"
logo = "#FFC726"
poem = true
slug = ""
theme = "light"
title = "ሕሰቢ!"
+++

**ሕሰቢ ካብ ጨርቂ ወርቂ**

**ኣነ’የ በዓል ናብራኺ ኪዳንኪ**

**ኣነ ዂሉ ንዂነት ኮዋኒኺ**

**ብጓና ካብ ትኳደዲ፣**

**ንስኺ ግና ኣይግዲን፡ እንድዕልኪ**

**ብዛዕባ ነብሰይ፡ ቊሩብ እንተትሓስቢ**

**ፋቕያ እንተትገብሪ፡ ገይርኪ ቐልቢ**

**ካዕበተይ ካብ ምብሃግ፡ እንተትእደቢ**

**ገይርኪ ሓሳብ፡ ገይርኪ ልቢ**

**ፍቕርና ምሰጐመ፡ ገይሩ ባህጊ**

**ሓሳብ’ዩ ዘንብር፡ ቊሩብ ሓሳብ**

**ዘሰጒም ዘዐቢ፡ ምስ ወዲ-ሰብ**

**ብቘውታ ሕሰብዮ፡ ሂወት መትረብ**

**ክተረኽቦ ፈንጣዝያ፡ ክትስእኖ መጻብብ፣**

**ከም ዝገብር ሕሰቢ**

**ብሓሳብ ተንቲንኪ፡ ሰኲዕኺ ልቢ**

**ካብ ንኸውን፡ ዓቕልና ነጽብብ**

**ንዘሎና ነመስግን፡ ነሲእና ሓሳብ።**

**ብሓሳብ’ዩ ዝንበር፡ ንናይ ምንባር ሂወት**

**ዓርዓረ ጠዓመ፡ ንስጉመሉ ኣፈፍኖት**

**ሓሳብ’ዩ ዘንብር፡ ኣመት ልዝብ ክስተት**

**ንጌጋ ብቊኑዕ፡ እናኣረምኪ ስሕተት**

**ርእሲ’ዩ ዘሕስብ፡ ግበሪ ቊኑዕነት።**
