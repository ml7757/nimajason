+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2018-07-06T16:15:00Z
location = "በርን"
logo = "#FFC726"
poem = true
slug = ""
theme = "light"
title = "“በለጽ!”"

+++
**  
ዘበኑ ዘበን ንግዲ**

**ብምዃኑ ዀይኑ ግዲ**

**እትው-ውጽእ ኣብዚሕኪ**

**ንስኺ ክትዘሪ ክትገያየጺ  
ብእንተታት ቀርዒንኪ፡ ክትቅርጽጺ**

**ንዓይ ብንብዓት ጥበራ፡ ከተደናግጺ**

**ብንዋተ ስጋይ፡ ዝያዳ ክትብለጺ፣**

**ጽቡቕ ድዩ ንዓኺ፧ ጽቡቕ ድዩ ንዓይ፧  
እንታይ ኮን ምዀነ መልስኺ፧**

**ንዕላዊ ፍቕሪና፡ ካብ ትጉዕጽጺ  
መደበ ፍኖትኪ፡ እናዓደምኪ ዓማጺ**

**ይቕረ ንኽብለሉ፡ ፈጢርለይ ነውጺ።**

**ኣበሳ ብዙሓት፡ ይቊጸር’ሞ ይጽብጸብ**

**ኣይከምናትኪን! ንተፈጥሮ ጥበብ**

**ልቢ’ዩ ዘሰንብር ዘንድድ  
ልበይ እናተኣጉዶ፡ ተደፊእዎ ረመጺ  
ብኣኺ እንክሓስብ፡ መዓልታዊ ብሃውጺ**

**እንታይ ደኣሉ ዓስበይ፡ ብኣይ ዘይትድንግጺ፧**

**ቊሩብ’ኳ ንማለቱ፡ ከም ሰብ ንሰብ**

**ሰብኣዊነት ዘሎዎ፡ ርህራሀ ዘቃርብ**

**ኣይግድን በጃኺ! ቊሩብ’ባ ንናበብ፣**

**ዓለም’ኳ ዋጋ የብላን፡ እቶት ዓስቢ**

**ኣብ ጉዕዞኺ፡ ፍቐዶኡ ካብ ትዋሰቢ**

**ብስሕተት ኣበሳኺ፡ ዓንቂፍኒ ጐርቢ፣**

**ንርህራሀ ልውህና፡ ቐኒዕኻ’ዩ መንገዲ**

**ምስሕሓብ ዘይብሉ፡ ዘዋጥጥ መኣዲ**

**ውህደት’ሎ ኣብኡ፡ እንተጐሊልክዮ ጉርዲ።**

****