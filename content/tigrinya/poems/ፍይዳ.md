+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2018-01-06T19:30:00Z
location = "በርን"
logo = "#FFC726"
poem = true
slug = ""
theme = "light"
title = "“ፍይዳ!”"

+++
**ስምኪ ክኸፍእ፡ ስመይ ክደምቕ** 

**መዓስ ተራእዪ፡ ኩፉእ ክጽብቕ፧  
ድነ ተጐልቢቡ፡ ከም ጸሓይ’ዶ ይበርቕ**

 **መዓስ ተራእዪ፡ ሓጥእ ብምጐሳ ክጸድቕ፧**

 **መንጐ-መንጐ’ዩ ሂወት ወዲ-ሰብ** 

**ዝጸዓረ ክስእን፡ ዝኸሰረ ክኸስብ** 

**ውረድ-ደይብ ዘሎዎ፡ ሓቦ’ዩ ዝሓቶ  
ነቲ ዝጸዓረ ክጎድሎ፡ ነቲ ዝደኸመ ኮንቶ።** 

**ብኣንጻሩ! ምድግጋፍ ተጻሪሩ’ሎ** 

**ክብድ ደኣ ይበላ ይበሎ**

 **ነቲ ጾር ተሰካሚኡ ውዕሎ**

**ዋጋ ከይተኸፍለ፡ ፍይዳ ዝሰኣኖ  
ኣልባ ማይ ሓቊንካ፡ ልኻይ ትዂነኖ፣** 

**ከይትሰቲ ብራሕ፡ ማይ’ዶ ኰይኑ ጸባ**

 **ውዕለትካ መኺኑ፡ ማይ ምስ ኰነ ኣልባ**

 **ኣይ ማይ-ጸባ ሲኢንካሉ ዝርወ  
ሕጂ ኢኻ ሞይትካ፡ ኣውያትካ ክእወ።**

**ሞት ደኣ ይሓይሽ፡ ካብ ተደዊንካ ምንባር** 

**ልቢ’ኳ እዛ ልቢ፡ ዕሽሻት እትጸውር** 

**ሞት'ሲ ይጽንሓለይ፡ ንኣበይ ተሃዊኸ** 

**ድንጋጸይ ክፍደዮ፡ ዓመታት'የ ሃሊኸ፣**

**ሕልና ካብ ዘይብሉ፡ ሕልና ክጽበ** 

**ዓቕለይ ወዲአዮ፡ ጸሓየይ ኣዕሪበ  
ፋይዳ ኣልቦ ተፈድየ፡ ንዕሽር ተግባረይ** 

**ንነብሰይ ሃስየያ፡ ኣመና ተወፍየ።**