+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2018-01-27T12:30:00Z
location = "በርን"
logo = "#FFC726"
poem = true
slug = ""
theme = "light"
title = "ጽመማ!"
+++

**ተጻውሮይ! ዒሕታ ወሊዱ**

**ሰማዒ ብምስኣኑ፡ ጓሂ ነጊዱ**

**ጓሂ ብጓሂኡ፡ ጽመማ ዝኸልእ**

**ብትለላ ተኸዚኑ፡ ብኣምሳሉ ክምላእ።**

**እናበለ ክብል፡ ብዒሕታ ጽመማ**

**ኣሎኒ’ሉ ምእማኑ፡ ፍቕሪ ዘለኣለም**

**ንስጋ ሰግዩ፡ ብጽመማ ይጽመም**

**ብምስምዑ ቈላሕታ ተኣምር**

**ጽመማ ወዲኡ፡ ዓቕሊ ጸንቂቚ**

**ኡፍታ መሊኡ፡ ፍቕሪ በቂቚ**

**ጻማ ሲኢንሉ፡ ጊላነት በዚሑ**

**ጻዕዳ ልቢ’ዶ ምጸለመ፡ ብድበት ተጐቢኡ።**

**ካብ ኣምላክ ደኣ፡ እረኽቦ’ምበር**

**ብፍቕሪ ኺዳን፡ ካብ ረኸብኩ ዘደናግር**

**ዓለም ተጸንቂቓ፡ ፍትወት ኣብዚሓ ኣበሳ**

**ዜማ ቕኒት ገልጠምጠም፡ መፋነዊ ረይሳ**

**ኰይኑ! ተደጋጊሙ፡ ካብ ሕጊ ሙሴ ወጺኡ**

**ጽመማ ሰብ ካብ ተወደአ፡**

**ሕጊ ኣምላኽ’ዩ መቕጺዒኡ።**

**ንዑ ደኣ ይቕረ በሉ፡ ንዝተበደሉ**

**እኳ’ዩ ኢልና፡ ሕጊ ኣምላኽና**

**ይቕረ’ንዶ ንልመድ፡ ብስቕታ ካብ ንሳቐ**

**ዒሕታ’ኮ ሕማም’ዩ፡ ንነብስኻ እናጸንቀቐ**

**እናኽትዝክሮ፡ በይንኻ ካብ ትመኽሮ**

**ምክፋል’ዩ መድሃኒት፡ ንስሓ ዝወለዶ**

**ካብ በይንኻ ሕማም፡ ብስሕተት ተፈጥሮ**

**ወዲ-ሰብ እኳ ኢኻ፡ ንሽግር ኣይተማርሮ።**

**ብሕጊ ኣምላኽ፡ እንተዘይ ከድካ**

**ዓሰርተ ትእዛዛት፡ ኣብ ነብስኻ ሒዝካ**

**ንስሓ ደኣ እቶ፡ ከም ሕጊ ፈጣሪ**

**ጽመማ ከተወግድ፡ ወጥሪ ናትካ ኽሪ።**
