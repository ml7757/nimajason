+++
accent_1 = "#12AD2B"
accent_2 = "#EA0437"
accent_3 = "#4189DD"
author = "ብ ዓወት ኢያሱ"
date = 2016-10-07T12:30:00Z
location = "ቱን"
logo = "#FFC726"
poem = true
slug = ""
theme = "light"
title = "«ልቢ’ዩ ሕልና!»"

+++
**ኣብ ታሪኽ ብዕጫ**

**ካብ ዀነ መጋረጃ**

**ሕልና ዘይብሉ ልቢ**

**ተስፋታት ካብ ዝጥንቢ**

**ናይ ብዙሓት ሰብ ጻዕሪ**

**ካብ ተዓብለለ ብሕልና ነውሪ።**

**እንታይ’ዩ ልቢ፧**

**ልቢ’ቲ ዘንብር ክትነብር**

**ሕልና ካብ ወሓደ ዘዕገርግር**

**ሰብ ንወዲ-ሰብ ብወዲ-ሰብ**

**ካብ ወለደ ካብ ንራህዋ ሰበብ**

**ኣየናይ ይሓይሽ ንጉሩም ሕልና**

**ሰበብ’ዶ ራህዋ ዘምጽኣልና**

**እቲ ምንታይ፡ ሕልና’ዩ ንልቢ ዝኣሊ**

**እቲ ምንታይ፡ ልቢ’ዩ ንሕልና ዝደሊ**

**ኣብ መንጐ ኽልተ፡ ዝተዋሰበ ጻዕሪ**

**ሕልና ደሚሩ፡ ልቢ’ዩ ዘጥሪ**

**ወዲ-ሰብ ክነብር፡ ብሕልና ኽብሪ።**

**ንዘላዓለም ብዘይበሊ ታሪኽ**

**ንውዕለት ዘይድምሰስ፡ ብሕልና ዝትረኽ**

**ሰማይ ዘዕርግ፡ ብሕልና መድረኽ**

**ልቢ ምስ ተንተኖ፡ ክብ’ዩ ዝብል ዝብርኽ**

**ስለ'ዚ ልቢ’ዩ ሕልና፡ ዘዋስብ ንወለዶ**

**ሕልና ብዘይ ልቢ፡ ንወዲ-ሰብ ኣይትኺዶ**

**ብዘይ ራእዪ ምስማዕ፡ ተንቲንካ ኣይትፍረዶ**

**ብዘይ ልቢ ሕልና፡ ኣይንበርን ጋዶ**

**ልቢ’ዩ ሕልና፡ ክንነብር ዝፈረዶ**

**ንጨርሕ ሰብ-ልቢ፡ ንሕልና ንኺዶ።**